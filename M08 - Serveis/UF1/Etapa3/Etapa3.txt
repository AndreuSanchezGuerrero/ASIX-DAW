
ASIX – M8 – SXI | IES SA PALOMERA | CURS 22-23
Novament doncs, llancem la petició anterior, però ara, contra un dels autoritatius que ens han
indicat els root-servers.
En aquest cas, ens diu que pel rang 79.0.0.0/8 cal consultar uns altres servidors DNS
autoritatius. Us haurien de sonar, ja que a xarxes us van explicar com funciona la distribució
d’IPs públiques sota el protocol IPv4, amb els diferents RIR (Regional Internet Registry) que
regulen la distribució d’IPs.
Aquí farem una mica de trampes, tot i que hauria de funcionar de la mateixa manera, i farem la
petició al del RIPE, que és el RIR europeu. Ho fem aquí perquè la IP que he donat d’exemple és
una IP domèstica de Movistar.
Novament doncs, llancem la petició:
Avancem una mica mes dins l’adreçament IP i ara ja ens parla del subrang 79.158.0.0/16, i els
seus corresponents DNS autoritatius.
Per demostrar-vos que pertany a Movistar, podeu fer el whois sobre el domini rima-tde.net.
Si tornem a fer la petició contra un dels dos autoritatius que ens han donat obtenim el següent:
ASIX – M8 – SXI | IES SA PALOMERA | CURS 22-23
En aquest cas, ja hem obtingut una resposta (Answer Section) confirmant els autoritatius
assignats.
Aquesta IP doncs, està associada a un PTR tal com 244.red-79-158-205.dynamicip.rima-tde.net,
que en aquest cas, si hi fem ping, obtenim resposta.
Ara doncs, si fem la petició directa, ens ha de tornar la IP en qüestió, tal com veieu que passa a
la imatge següent:
Hem de tenir clar però que no sempre (molt sovint no passa) el servidor autoritatiu de la zona
de domini és el mateix que a la inversa. Imagineu que registreu un domini (serveisasix.com per
exemple) i el seu autoritatiu a Internet està a la IP pública 1.2.3.4. Vosaltres fareu d’autoritatiu
per la directa, però la IP 1.2.3.4 és d’un ISP, que tindrà assignada l’autoritat per definir les
inverses del seu bloc d’IPs. El que si que ha de ser coherent és la resposta a la directa i a la
inversa, de forma que en aquest cas, hauríeu de parlar amb l’ISP perquè us assignes la inversa al
vostre nom de domini.
Ho podeu comprovar per exemple en cas de mail.tossademar.com. Si llanceu una consulta DNS
sobre el valor del nom de domini us resol el següent:
ASIX – M8 – SXI | IES SA PALOMERA | CURS 22-23
Si busquem els autoritatius del domini veurem que són:
Ara anem doncs a fer la petició d’inversa.
Veiem que la resposta coincideix. Està ben configurat. Però, qui ens ha donat aquesta
informació? Tornem a fer les dues preguntes, però als autoritatius del domini.
Primer llancem la petició sobre el subdomini mail.tossademar.com.

dig 

I després la petició d’inversa sobre la IP, ens tots dos casos, a dns1.ddgi.cat.
Tal com veieu, la pregunta directa sobre els autoritatius funciona correctament, però la
pregunta inversa sobre el mateix autoritatiu respon amb els root-servers, com és això?
En aquest cas, el servidor dns1.ddgi.cat és un servidor autoritatiu que no treballa en mode
recursiu, només iteratiu, per tant, si no és l’autoritatiu a la pregunta, respondrà que no la sap o
dirà on es pot anar a buscar. I, tal com heu vist prèviament, sempre que busquem algun domini
o IP el punt de partida han de ser els root-servers.
ASIX – M8 – SXI | IES SA PALOMERA | CURS 22-23
Així doncs, tornem a fer la pregunta però aquest cop a un dels root-servers.
Aquest ha baixat un nivell als dominis (recordeu que les adreces van amb l’extensió ‘arpa’) i ens
torna a dir el mateix, que ho preguntem a uns altres NS. Fem la pregunta:
I seguim baixant pels nivells de l’arbre de dominis. Fixeu-vos que ara ens diu que preguntem per
80.in-addr.arpa i no pas per in-addr.arpa, tal com fèiem abans, fet que ens confirma que hem
baixat un nivell. Tornem a fer la pregunta:
I comprovem que hem tornat a baixar, en aquest cas, dos nivells de cop, i finalment, la darrera
pregunta:
On aquí ja ens apareix el camp Answer Section, i comprovem que l’autoritatiu és diferent, ja que
la IP és d’un proveïdor i per tant té uns DNS autoritatius, i el domini ho és per un altre, i té els
seus autoritatius de domini.
Tal com dèiem abans però, que passa amb les IPs privades? Son IPs vàlides dins el protocol IPv4
per tant haurien d’estar tipificades dins l’espai de noms. Anem a comprovar-ho utilitzant la IP
privada més típica, 192.168.1.1.
Fem la petició al root-servers, i ens retorna els autoritatius de in-addr.arpa. Després, ens passarà
cap als dels RIRs.
